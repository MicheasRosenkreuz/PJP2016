úkol 10. - Cenzor (starší zkoušková otázka)

Poslední úkol je jedno ze starších zkouškových zadání. Můžete si tedy vyzkoušet, jak vám to asi půjde. 

U zkoušky máte k dispozici 150 minut času a můžete použít libovolnou literaturu. Programuje se na počítači. Můžete použít i vlastní notebook. 

Úlohu musíte řešit samostatně a řešení pak následně obhájit. 

A teď již to samotné zadání:

Úkolem je vytvořit modul pro odfiltrování zadaných slov z textu. Tedy jednoduchý cenzorovací systém. 

Vstupem do programu jsou dva soubory. První z nich je HTML stránka obsahující text, který je potřeba profiltrovat. Druhý soubor obsahuje seznam zakázaných slov v jednoduchém formátu 1 slovo = 1 řádek.

Program  musí být možné  ovládat argumenty z příkazové řádky.

Ovládání programu musí zvládnou následující parametry:

    -i, --input : soubor který má být upraven (běžný text)
    -l, --list : soubor se seznamem zakázaných slov - jedno slovo jeden řádek
    -c, --clean : přepínač vyčištění souboru od html - viz. dále
    -o, --output: výstupní soubor, pokud není volba použita, tak vypsat data na obrazovku
    -h, --help : nápověda - o čem program je a jak se ovládá

Požadované vlastnosti:

    Pokud je skript spuštěn s parameterm -c (--clean) tak odstranit z textu všechny HTML značky - to znamená na výstup pouze text.
    Nahradit všechna zakázaná slova v textu sekvencí znaků #. Délka nahrazené sekvence musí být rovná délce původního (nahrazeného) slova.
    Pokud bude program spuštěn s parametrem -o jméno, vypsat výstup do souboru jméno. Jinak vypisovat na obrazovku.

Slova v textu: pro dělení slov můžete použít váš modul z předchozího úkolu (č.5). 

HTML značky: jsou formátovací sekvence HTML. Od běžného textu jsou odděleny znaky < a >.

A obvyklé požadavky pro odezdání:

    musí jít o testovatelný kód - vše tedy musí být buť ve funkcích, nebo uzavřeno pod __name__ == '__main__'
    pro každou funkci, nebo metodu, kterou vytvoříte musí být v souboru test_censor.py alespoň jeden test. Testy budou spouštěny pomocí py.test skriptu.
    modul musí být v adresáři cv10 a musí se jmenovat censor.py.  Tady samozřejmě opět doporučuji využít kopii z repozitáře. 
    výsledný kód musí při testu programem PyLint se standardním nastavením získat alespoń 8 bodů. Za každý bod dolů, máte bod dolů i vy.
    Pro řešení můžete použít libovolný built-in balíček z Pythonu 3.5. 
